---
layout: post
title: Blokování příspěvků na zdi Facebooku
lang: cz
---


Není potřeba diskutovat, že většina IM komunikace se přesunula od IRC, ICQ, Jabberu a podobných protokolů právě na facebook. Nám odpůrcům, pokud jsme z nějakého důvodu potřebovali zůstat s lidmi v kontaktu, nakonec nezbývalo nic jiného, než se zaregistrovat také. Kluci od facebooku nám házejí klacky pod nohy, když se chceme připojovat na chat z neoficiálních desktopových klientů a tak je občas potřeba otevřít i stránku v prohlížeči.

No co, stejně pravidelně koukám do školní skupiny. A když už tam bývám, přihlásil jsem si odběr novinek z oblíbených portálů a používám facebook tak nějak místo RSS čtečky. Přestože jsme se skamarádili, je tu jedna nepříjemná věc. Tohle:

<pre class="">
Peťulka Skvělá Maminka přidal(a) fotky (358) do alba moje dětičky
Poblázněnej Pepek: Miluji každodenni společné usínání lásko moje &lt;3333 miluji tě Pepkova žena
Poblázněnej Pepek: jsem nejštastnějšíí:)) ♥ díky mojí úžasné ženě Pepkova žena♥ děkuji lááásko :-****
Poblázněnej Pepek: Mám tu nejužasnější ženu !!! nejviic ji Miluji !! Lasko děkuji za všechnoo navždy jen MY:-*********&lt;33333333

(Jména jsou, ze soucitu k autorům, smyšlená)
</pre>

Desítky takovýchto výlevů pořád a pořád dokola. Je vám z toho taky každý den na zvracení? Nedej bože, když je člověk dva dny pryč. Než pročte, jestli se nestalo něco opravdu důležitého, ve vzteku si může vytrhat vlasy, křičící otázku, "komu to sakra ti lidi cpou?!".


Řešení je naštěstí úplně triviální, ale dlouho trvalo, než jsem se k těmto pár kliknutím myši odhodlal. *Stačí otevřít profil člověka, jehož příspěvky chcete přestat zobrazovat. Na tlačítko Přátelé, které má na úvodní fotce a odkliknout možnost zobrazit ve vybraných příspěvcích.* Postupem času jsem zablokoval téměř všechny.

---

Druhá věc kterou zbožňuji je tohle:

<pre class="">
Otravnej Týpek vás zve ke hře Dragon City.
Otravnej Týpek vás zve ke hře Texas HoldEm Poker.
</pre>

Řešení je opět triviální. *Stačí jít do nastavení účtu, rozkliknout záložku Blokování a Zablokovat pozvánky aplikací* (od konkrétních lidí) *nebo Zablokovat aplikace.*


Užijte si svobodu :-)
